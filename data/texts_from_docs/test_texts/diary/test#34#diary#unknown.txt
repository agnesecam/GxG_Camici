Buenos Aires, 21 maggio 1928 L’Argentina (e, mi dicono, tutta l’America Latina) è il paese del mañana. (Che vuol dire "mattina" e "domani", ma in questo caso è usato come "domani"). Non si può far niente oggi, bisogna farlo mañana. È impossibile combinare oggi un affare con un argentino, anche se è conveniente per lui. Bisogna ripassare mañana. E domani, probabilmente, ci si sente ripetere: "Vuelva mañana". E così via, con una serie di mañana che a volte durano mesi. [...]