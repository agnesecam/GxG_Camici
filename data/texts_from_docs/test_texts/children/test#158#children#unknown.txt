Ciao Carlo, ho ricevuto la tua lettera ieri sera tardi, ma per questioni di contrattempi non ho potuto rispondere. Ma eccomi qua!  Sono contenta di poterti aiutare e sono molto lieta che hai scelto di venire nella mia scuola e per di più hai scelto la sezione dove lavora il mio professore. In base a quello che ho imparato in questi due anni di scuola media, potrei raggruppare le regole per un buon tema in cinque punti chiave.  Innanzitutto ricorda che l’italiano parlato è diverso da quello scritto, quindi scrivere un buon tema richiede uno sforzo in più, cioè dimenticare quegli intercalari e quei modi di dire che usi spesso parlando. Piuttosto cerca di fare quanti più collegamenti possibili tra le frasi usando tante congiunzioni. Dopodiché arricchisci il tuo tema con citazioni di autori e studiosi, pertanto potresti leggere sempre di più. Segui sempre la traccia che ti viene assegnata, deve essere un chiodo fisso per te. Approfondisci la tua conoscenza della grammatica per evitare errori banali e dopo aver copiato in bella il tuo testo, distraiti qualche minuto e dopodiché rileggi tutto il tema, accorgendoti degli errori di distrazione. Alla fine cerca di introdurre bene il tuo discorso, così sarai già ben chiaro fin dall’inizio. Se seguirai i miei consigli diventerai un grande scrittore; ci vediamo a settembre appena saranno trascorse tutte le settimane di vacanza!