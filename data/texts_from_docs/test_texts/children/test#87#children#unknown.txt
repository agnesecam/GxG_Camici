Caro Luca, Lo so che per te può sembrare difficile affrontare un anno così significativo, in effetti è così, ma non ti devi scoraggiare perché sono sicuro che te la caverai. Il mio consiglio è: impegnati al massimo, perché ti tornerà utile. Lo so che il tuo problema sono i compiti di scrittura, e lo era anche il mio, però non ho preso brutti voti, anzi, avevo una media intorno al nove. Mi ricordo che il tema più bello che ho fatto mi proponeva di scrivere una storia basata su dei personaggi presenti nel nostro libro preferito, mentre in quello più brutto dovevamo descrivere delle sensazioni, cosa che io trovo molto difficile. Mi ricordo ancora la gioia di quando aprivo il foglio e vedevo che era ancora scritto con inchiostro nero, ma provavo anche rabbia e tristezza quando mi accorgevo che il foglio era più rosso che nero. L’unico problema era che non riuscivo a capire gli errori commessi perché lei sottolineava la parola sbagliata e per trovare l’errore dovevamo cercare la parola sul dizionario. Quando prendevo dei brutti voti e le maestre mi vedevano sconsolato, mi davano dei consigli. Penso che tra questi il più importante, e quello che mi ha fatto rimanere in equilibrio è stato:<< Non rassegnarti, questa è solo una particella dell’anno, come una cellula nell’uomo, se la cellula è malata non succede niente perché ne abbiamo tante, l’importante è che non contagi le altre>>.  Un saluto e un caloroso abbraccio.