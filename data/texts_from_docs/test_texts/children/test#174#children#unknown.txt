Ciao! Ho saputo che hai un po’ di paura, però tranquillo, la 5ª non è così tremenda come pensi. La nostra maestra di italiano è molto brava, ma ha un carattere abbastanza brutto e ci sa ascoltare, questo ti sarà utile in qualsiasi occasione. I temi che ci dava erano veramente brutti, perché trattavano sempre argomenti di gite e uscite scolastiche quindi relazioni. Io non è che non fossi bravo, però per me era un grande stress; la cosa peggiore era che tu eri obbligato a scrivere cavolate assurde: “Sì, la gita è stata veramente unica” (mentre pensavi: «Che schifo!») oppure: “ Sono veramente contento di aver appreso ciò” («Già lo sapevo che noia!») E ti dico non è che fossi un povero analfabeta che sputa sulla cultura. Una volta, l’ennesima relazione, ho deciso di scrivere quello che realmente pensavo e la maestra mi ha messo un brutto voto, solo perché ho scritto quello che pensavo. Come consiglio, ti do questo: se l’uscita ti è piaciuta ed è stato interessante, scrivi positivamente quello che pensi ma se non ti p piaciuta scrivi comunque quello che pensi infischiandotene dei voti. Le difficoltà non sono impressionanti. Invece ero contentissimo quando la maestra dava dei temi o di fantasia o di riflessione interiore. All’inizio e alla fine dell’anno ti faranno fare le prove di ingresso, una specie di compiti di grammatica, ma molto semplici. La maestra per farci scrivere meglio ci faceva fare una specie di “trucchetti ortografici”. Alla fine di ogni tema dovevi scrivere: contenuto, forma, ortografia a fianco metteva il voto. LA maestra è un po’ claustrofobica quindi non ti metter troppo vicino a lei e non le chiedere più di 2 cose nell’arco di 5 minuti potrebbero derivare effetti gravi non desiderati perciò attenzione. Penso che con queste indicazioni te la caverai alla grande!! p.s. Scrivi sempre quello che pensi questo ti distingue e ti fa essere una persona non infangata che pensa come vuole lei, senza paura di quello che possono dire gli altri!