Roma, 31 marzo 2014 Caro ragazzo, in questa lettera ti voglio scrivere alcuni miei consigli per scrivere un bel tema nella nostra scuola. Per prima cosa, ti consiglio di fare molta attenzione a come formulare le frasi. Prima di scrivere qualunque cosa, ordina i tuoi pensieri, rileggi quello che hai scritto prima, poi comincia a pensare a quello che vuoi far capire con la frase successiva.  Quando hai formulato la frase nella tua mente, leggila insieme alla frase che hai scritto prima, per capire se insieme hanno un senso compiuto e fa attenzione che si capisca bene quello che vuoi esprimere.  Il secondo punto che secondo me è molto importante è la grammatica. È abbastanza difficile stare attenti alla grammatica perché questo punto riguarda ogni singola parola che scrivi. Per questo è molto importante che tu abbia avuto alle elementari una brava maestra di italiano, altrimenti il tuo professore se ne accorgerà e ti aiuterà a portarti allo stesso livello degli altri. Stai molto attento alle doppie, agli accenti e agli apostrofi, ma ovviamente anche tutte le altre regole grammaticali sono molto importanti. Il terzo consiglio che ti voglio dare è quello di stare attento alla punteggiatura e a non ripetere sempre le stesse parole. È molto importante mettere bene la punteggiatura per far suonare bene la frase. Dopo aver messo la punteggiatura, controlla se serve la lettera maiuscola, in caso del punto, del punto interrogativo o esclamativo, e la lettera minuscola, in caso di virgole, due punti o punto e virgola. Inoltre non ripetere alcune parole e alcuni verbi per troppe volte, potresti sembrare ripetitivo. Il penultimo consiglio è quello di pensare bene al contenuto. Prima di cominciare a pensare a quello che vuoi scrivere, rileggi le tre tracce che ti da il professore e scegli quella che pensi che ti appartenga di più e quella dove pensi di poter scrivere più cose Una volta scelta, inizia a mettere insieme le idee e a organizzare bene il discorso, poi inizia a scrivere. L’ultimo consiglio per te è di rileggere il tuo tema. Quando avrai finito di scrivere, riposati per qualche minuto. Dopo poco, riprendi il compito e comincia a leggere; la prima volta per sapere se sei riuscito a scrivere tutto quello che volevi dire, la seconda volta per correggere gli eventuali errori grammaticali. Quando rileggi controlla anche i verbi all’inizio e quelli alla fine e verifica che abbiano lo stesso tempo verbale. Se non è così, decidi un solo tempo e correggi tutti gli altri verbi. Spero di esserti stata molto d’aiuto, buona fortuna.