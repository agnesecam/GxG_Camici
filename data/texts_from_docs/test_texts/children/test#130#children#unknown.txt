Caro amico, innanzi tutto vorrei rassicurarti, la quinta elementare non è che un’altra conquista verso la prima media, anche se adesso ti spaventa così tanto. Quest’anno farai molti compiti di scrittura, alcuni ti piaceranno altri meno. Io adoravo i binomi fantastici, dovevamo inventare un racconto partendo da due parole che non avevano alcuna attinenza tra loro. È stato proprio partendo dai binomi fantastici che mi sono appassionata alla scrittura. Ti devo, però, anche confessare che ho avuto anch’io qualche difficoltà, come ad esempio gli errori di ortografia, ma non solo, ero anche poco sicura di me stessa, e questo non mi aiutava affatto. Ma i miei maestri mi hanno aiutata; ricordo che un consiglio che mi davano sempre era: <<concentrati, mettici la testa in ciò che scrivi>>. Per questo io ti dico di fidarti dei tuoi maestri.  Ricordo anche che la mia maestra di italiano insisteva perché non facessimo l’autocorrezione prima di consegnarle il testo che avevamo scritto. Non era sempre facile, c’era bisogno di tanta attenzione, per non farsi sfuggire neanche un’errore, ti devo dire che non sempre ci riuscivo, ma mano a mano che mi esercitavo non era più un problema correggere i miei errori. Sappi che, dopo che avrai imparato bene a scrivere, mettere la penna sul foglio bianco e cominciare a scrivere sarà solo un piacere.  Desidero trasmetterti ogni particella della mia passione per la scrittura, perché so che un giorno anche tu diverrai un fantastico scrittore. anche se so che tu te la caverai benissimo, ti voglio dare qualche consiglio da buona amica. Quando scrivi concentrati su ciò che stai scrivendo, non distrarti a chiacchierare con il compagno di banco, se no rischi di farti sfuggire qualche errore e allora saranno dolori. Un altro consiglio utile è: sii sicuro di te. Non sbirciare sul foglio del compagno perché credi che lui scriva cose più interessanti di te; te lo dico perché anche a me è capitato di cadere nello sconforto e di non credere in ciò che scrivevo, solo alla fine ho capito che ciò che scrivevo era speciale, perché era mio. Concludo con un “in bocca al lupo”, ma anche con un divertiti.