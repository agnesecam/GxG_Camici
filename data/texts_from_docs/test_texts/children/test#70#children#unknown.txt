Caro Francesco, ti scrivo per anticiparti delle tecniche e dei modi per scrivere un tema che possa essere valutato bene dai tuoi insegnanti quando, l’anno prossimo, verrà in questa scuola. In questo modo forse potrai essere più preparato fin dal primo compito, invece di scoprire, man mano che passa il tempo, quello che sto per dirti. Ciascun tema ha una propria personalità, perciò ognuno scriverà sempre qualcosa di diverso, è vero, ma per ottenere un buon risultato, bisogna comunque tenere a mente delle piccole regole che spesso, pure io, non rispetto involontariamente. La prima regola è che bisogna essere il più possibile coerenti alla traccia, stando molto attenti a non scrivere più di un argomento che riguardi qualcosa di non richiesto. La seconda è scrivere in modo accurato, o perlomeno leggibile, da fare in modo che il proprio tema sia piacevole da leggere e non una fatica.  Un’altra tecnica importante è scrivere in modo dettagliatissimo, ricco di aggettivi e similitudini, ma soprattutto deve essere personale. Il tuo obiettivo deve essere che, la persona che legge il tuo tema, capisca senza vedere il nome, che l’hai scritto tu. Infine dare molta importanza all’ultima frase del tema usando belle frasi, metafore parole più pensate, lo renderà ancora più interessante e, mi raccomando attenzione agli errori ortografici! Spero di esserti stata d’aiuto, ti aspetto e buona fortuna!