Cara Miky, La quinta elementare è come una battaglia e nella battaglia le principali quattro doti sono: audacia, il saper rischiare, fantasia e non arrendersi mai tranne in casi estremi. La mia maestra è molto rigorosa, e quando finivamo ogni tema dovevamo mettere: Contenuto, Forma, Ortografia. In quinta elementare ci ha fatto fare un bellissimo lavoro sul Circo Massimo dividendoci in gruppi. La mia maestra mantiene sempre le promesse il suo motto è “La verità  mi rende libera”. Gli argomenti dei temi erano del tipo: “il mio animale”, “Descrivo questa foto”, “Se io fossi…” “Cosa mi aspetto dal 2012”, “Natale” “la neve a Roma”. Io ho sempre adorato scrivere ma soprattutto leggere. Gli esercizi di grammatica erano la cosa che mi piaceva di meno. Alla fine di ogni anno scolastico facevamo un libretto con i temi e le poesie migliori. Ah! Dimenticavo! Molto spesso (una o due volte a settimana circa) ci faceva imparare a memoria delle poesie, e a volte ce le faceva inventare. Quando era il 150° anniversario dell’unità d’Italia ci ha fatto fare delle poesie sulla bandiera. Ogni tanto facevamo delle gite: una volta siamo andati all’Istituto agrario dove lavorava mio padre e un’altra volta siamo andati a Montecitorio.