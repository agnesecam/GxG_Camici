Ti faccio presente che la nascita del principio di sovranità nazionale con la Pace di Westfalia ( 1648 ) pose fine alla guerra dei trent'anni, alla guerra degli ottant'anni e alla guerra franco-spagnola. Lo dico perchè questo continuo richiamare alla pace garantita dalle cessioni di sovranità è una mistificazione e un paravento dietro il quale si nascondono interessi molto meno nobili. L'integrazione europea fu propugnata in primis dagli USA nel dopoguerra per obiettivi geo-strategici simili a quelli della NATO, ossia impedire che l'Europa occidentale cadesse nella sfera d'influenza sovietica. L'UE non tutela affatto gli ordinamenti interni degli Stati membri ma anzi li stravolge sancendo il primato del diritto comunitario su quello interno. Basta leggersi diverse sentenze della Corte di Giustizia UE in materia. Senza contare che le stesse regole dell'UE sono frutto dei rapporti di forza tra i vari paesi membri. In sostanza il paese più forte ( Germania ) impone le regole agli altri e dal suo canto le rispetta o meno in base alla convenienza del momento ( tanto non c'è nessuno che può impedirglielo ). Il diritto internazionale si basa sempre su quello: le regole le fa il più forte tra gli Stati che aderiscono. Non si è mai visto uno Stato forte che si auto-limita per consentire a degli Stati più deboli di diventare forti e fargli concorrenza. Il Manifesto di Ventotene è un documento a tratti delirante e anche contraddittorio perchè prima si propone di aspirare alla pace e alla democrazia e poi nello stesso tempo si dichiara favorevole alla soppressione temporanea della democrazia per perseguire interessi di ordine superiore. Lo stesso Movimento Federalista Europeo ( di cui faceva parte Spinelli ) riceveva finanziamenti dall'ACUE ( American Committee for United Europe ), sotto diretto controllo della CIA: http://www.telegraph.co.uk/news/worldnews/europe/1356047/Euro-federalists-financed-by-US-spy-chiefs.html Senza contare che i due conflitti mondiali non sono stati causati dai nazionalismi ma dall'imperialismo, ossia dalla violazione della sovranità dei popoli e degli Stati, a cominciare dal Trattato di Versailles che mise in ginocchio un intero paese scatenando nel suo popolo una violenta reazione sciovinista. Tra l'altro non hai menzionato il fatto che esiste un evidente incompatibilità tra trattati UE e principi fondamentali della Costituzione italiana: la seconda ha come obiettivo macroeconomico la piena occupazione mentre i primi come obiettivo hanno la stabilità dei prezzi e la libera concorrenza. La Costituzione italiana tra l'altro non prevedere cessioni di sovranità ma solo limitazioni in condizioni di parità con altri Stati con obiettivi finalizzati alla pace e giustizia fra le nazioni.