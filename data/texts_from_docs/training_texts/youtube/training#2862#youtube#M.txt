Io non metto in dubbio che Israele sia solo uno stato e che la Palestina sia la regione geografica che Israele occupa in modo del tutto inopportuno. Se Israele non fosse mai stato fondato (e non ci fosse stato il bisogno di fondarlo), sarebbe stato meglio.   Se non altro, non ci sarebbe stato un pretesto per odiarci da parte degli arabi e dei musulmani. Oltretutto, parte delle motivazioni per cui venne creato, sono state superate, dato che, almeno in Occidente , oggi gli ebrei non sono più perseguitati.   Tuttavia mi chiedo se le alternative ad Israele non si riveleranno addirittura peggiori.  Di seguito il mio commento più "filopalestinese" (sebbene io non sia per la distruzione di Israele).   __  https://www.facebook.com/photo.php?fbid=747418038650493&set=a.124082707650699.20859.100001469123450&type=1&theater  <<Israele è lo stato di una nazione molto piccola e i palestinesi non sono una nazione senza stato, ma un'appendice apolide di una nazione enorme, quella araba, che però è divisa in una ventina di stati. Qual è la vera minoranza?>>  A una ragazza israeliana che vive a Cagliari questo mio punto di vista piacque moltissimo e mi aggiunse agli amici persino ringraziandomi, ma io mi accorgo sempre di più che questo punto di vista non è sostenibile.  Anche se è vero che i palestinesi sono arabi è però inutile constatarlo, in quanto gli arabi , più probabilmente non sono una nazione, ma solo un'etnia! c'è una differenza!  In pratica gli arabi sono come gli slavi, ma gli slavi non sono una nazione, ma un insieme di nazioni; l'unica differenza tra arabi e slavi è che mentre il paleoslavo non lo conosce quasi nessuno, l'arabo classico è ancora una lingua usata per l'istruzione, anche se non viene più parlata come lingua materna; sarebbe come se noi avessimo ancora il latino come lingua di cultura, in comune con tutte le nazioni neolatine.  Però io cerco di salvare il mio punto di vista filo-israeliano (perché ho simpatia per Israele, la sua cultura e il suo essere parte dell'Occidente, mentre non ne ho alcuna per quella dei paesi islamici), e lo faccio sostenendo che i palestinesi parlano la stessa variante diatopica dell'arabo in comune coi giordani, i siriani e libanesi! basta questo per dire che possano essere sbattuti in uno di questi stati e che Samaria e Giudea siano da conferire più convenientemente a Israele per gli ebrei ?  Ovviamente NO! perché comunque quelle persone hanno diritto di stare dove sono nate, cioè in Palestina .  L'unica cosa che esiste naturalmente è la Palestina!   Israele è venuto dopo e ne ha occupato quasi tutto il territorio direttamente e il resto indirettamente (con l'occupazione militare conseguente alla necessità di difendere la popolazione israeliana dopo la terza guerra arabo-israeliana, nel 1967).   Come è venuto, Israele può anche essere eliminato! e temo che succederà entro il 2050, anche solo per motivi demografici.  Secondo l'amica israeliana, il sionismo è finito con la fondazione di Israele, ma questa mi pare una posizione di comodo. In realtà il sionismo è CONSUSTANZIALE ad Israele e infatti chi sostiene di essere contro il sionismo, ma non contro Israele, si contraddice.   Solo se Israele non fosse uno stato nazionale ebraico, allora sì che il sionismo sarebbe morto.  L'esistenza di 2 milioni di arabi con la cittadinanza israeliana non cambia il fatto che Israele e il sionismo sono strettamente correlati.  Ma che cosa succederà quando il muro che divide Cisgiordania e Israele verrà abbattuto? e quando gli arabi saranno maggioranza anche in Israele?