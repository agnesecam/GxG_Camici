Martedì 27 giugno 19780 Il 6 luglio ho l'esame di laurea. Ultimo esame e primo di una serie di esami della vita. Adesso comincia la solitudine a farsi sentire più forte. Adesso aumentano le sofferenze le frustrazioni i dolori. Adesso sono più sola che mai, senza scampo senza lavoro senza soldi senza niente. Felice non può più fare nulla per me né io per lui. Cosa farò? Ho paura. Ho una folle paura. Ma a che vale? Occorre lavorare. Darsi da fare. Uscire. Fare concorsi. Informarsi. Sudare. Faticare. Morire. Cercare. Camminare. Devo ridurre le spese e stringere i denti. Sono sola. Nessuno può aiutarmi né difendermi. Adesso devo essere forte e lottare senza l'aiuto di nessuno.