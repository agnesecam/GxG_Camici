Tutti credono che io sia un tipo tranquillo che non agita, che passa le ore a riflettere senza conversare con gli altri. Al contrario a me piace muovermi, correre, saltare. Le persone che mi conoscono bene, infatti, mi considerano un tipo iperattivo che non sta fermo un attimo. Io mentre ripeto lo studio orale a casa, per esempio, gioco con una palla di spugna a calcio e sembra strano, ma con questo movimento continuo mi riesco a concentrare meglio. Se studio normalmente seduto su una sedia sento il forte bisogno di alzarmi e non riesco a concentrarmi. Quello che penso io sul perché le altre persone mi considerano calmo e tranquillo è che io con gli estranei o con gli adulti conoscenti non mi riesco ad esprimermi come sono in realtà. Una cosa che è successa con i nuovi compagni di classe della scuola media e con tutti gli altri compagni (di catechismo ecc. ecc.) è che in un primo momento gli sembro un tipo tranquillo e calmo. Poi però quando mi hanno conosciuto sempre meglio hanno capito che amo muovermi (se ce n'è la possibilità). Inoltre io amo lo sport e questo mi spinge sempre di più a muovermi e praticarlo. Quando sento della musica mi metto a cantare anche in presenza di estranei. L'istinto di ballare, invece, mi viene solo mentre sto con gli amici, mentre sono da solo o quando mi vedono solo i miei parenti. La musica infatti, mi mette a mio agio e mi fa esprimere al meglio. Inoltre alcune volte mi capita di incominciare a cantare senza ascoltare alcuna musica. Su questo i miei amici ci scherzano sopra anche perché incomincio a cantare non con la mia voce normale ma con voci più strane. Un'altra cosa che mi capita è ce mi metto a cantare nei momenti in cui sono agitato.