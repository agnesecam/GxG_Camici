Caro amico, non devi aver paura, il quinto anno di elementari è un anno speciale perché dopo quest’anno cambierà tutto. Di compiti di scrittura non ne farai molti, ma quelli che farai saranno importanti per il voto di fine anno, le maestre cercheranno di aiutarti in tutti i modi e i consigli che ti daranno li devi ascoltare. Io nei compiti di scrittura ho sempre avuto difficoltà nello scrivere le lettere perché non sapevo mai cosa scrivere. Non avevo mai troppe difficoltà nel descrivere la persone perché è una cosa che mi diverte. Un compito di scrittura che mi è piaciuto è stato descrivere il mio migliore amico perche scrivere su di lui è stato molto bello e interessante mentre una cosa che non mi è piaciuta è stato scrivere una lettera ai compagni di prima media perché non sapevo cosa chiedergli. Un consiglio che ti daranno è di impugnare bene la penna e tu le devi ascoltare e farlo perché poi, se non le ascolti, ti troverai in difficoltà negli anni che seguono. Un altro consiglio che ti daranno è di scrivere un testo a settimana e se vuoi andare bene ai compiti di scrittura ti consiglio di farlo perché è un buon allenamento e ti fa migliorare la calligrafia. Durante le correzioni dei compiti ti chiameranno alla cattedra per farti vedere i tuoi errori e farteli capire, se farai errori molto gravi te li faranno scrivere cinquanta volte su un foglio. Per cavartela ti dovrai impegnare molto e dovrai lavorare con molta serietà e la cosa più importante è avere un buon voto in comportamento. Alle maestre fa molto piacere se scrivi bene e, quando ti farà i complimenti, sarai molto orgoglioso di te. Con questi consigli penso che te la potrai cavare. Tanti saluti  e…in bocca al lupo!! P.S. Non cacciarti nei guai e fai molte amicizie.