Caro amico Tommaso, Fino alla quarta elementare, io ho avuto una maestra che preferiva la storia all’italiano. Infine, al termine del mio quarto anno di elementari, la mia maestra: è andata in pensione. Eravamo tutti tristi perché era un’ottima insegnante ed era molto paziente e gentile. Alle 8:30 del primo giorno della quinta elementare, avevo paura come te ed ero pensieroso. Cercavo di immaginarmi quale maestra si trovasse ora dietro la cattedra. Ad un tratto la campanella suonò, era il momento della verità. Entrai in classe e vidi per la prima volta la mia nuova maestra. È stato un emozionante momento; amavo tanto la mia “ex” maestra Lucia, ma dovevo essere capace di sostituirla con la “nuova” maestra Daniela. Già dalla prima settimana, la maestra, ci faceva scrivere brani di scrittura a piacere. Verso metà anno, invece, abbiamo iniziato a seguire delle tracce. Tommaso, non immagini quante difficoltà ho incontrato per non aver seguito i consigli di mia madre e delle mie maestre che mi dicevano di esercitarmi con la scrittura durante l’estate! Ma io niente, non volevo ascoltare nessuno e mi sbagliavo. Perciò, il consiglio più importante che ti posso dare è quello di seguire i suggerimenti delle persone più grandi e più intelligenti di te. Ti raccomando di stare molto attento alla maestra Rina con gli errori di ortografia! Non ti riferisco la punizione che dà davanti ad un accento errato o davanti alla parola “Dettato” scritta con una “T” solo perché senò cambieresti scuola all’istante, ma non farti spaventare da questo! Quando ero in quinta elementare, amavo svolgere i temi fantasiosi, di azione e di suspance(amavo molto inserire nel testo i puntini sospensivi). Non mi piacevano, invece, i temi in cui dovevi raccontare un’esperienza o descrivere una persona. Purtroppo, ti devi accontentare di tutti i tipi di temi perché a volte sei fortunato e ti capitano le tracce che preferisci, altre no e ti tocca di giocare con la fantasia. Man mano che l’anno passa, acquisterai più sicurezza e riuscirai a scrivere qualunque tema, di qualsiasi tipo. Spero che i miei consigli ti saranno utili e che riuscirai a sfruttarli al meglio. Con Affetto