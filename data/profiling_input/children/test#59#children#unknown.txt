Caro Carlo, non mi ricordo molto della mia esperienza in 5° elementare (essendo ormai alla fine della 1° media). Comunque proverò a raccontarti cosa fanno fare le maestre in 5° e a darti dei consigli che spero ti saranno utili. Tanto per cominciare voglio dirti che la 5° è una delle classi più belle di tutti gli anni scolastici perché e la classe, delle elementari, dove il tuo bagaglio di sapere si accresce. Non ti devi spaventare per i compiti scritti. Se poi fatti i primi temi poesie, ecc., scopri che ti annoiano, scrivi sempre al massimo dell'impegno pensando che, superato quell'anno, la prima media ti sembrerà facilissima, anzi quasi noiosa! C'è solo una cosa che ti potrebbe spaventare: le parole delle maestre. Sì, perché per invogliarti a lavorare sodo ti descriveranno le medie come un muro impossibile da scalare “se non si studia” come dicono loro. Detto questo comincio col dirti di non avere paura dei compiti scritti perché (a parte le poesie da imparare a memoria) sono per la maggior parte temi. Tu mi dirai, “come soltanto? Sono scarsissimo a  scriverli!!”  E qui io ti do uno dei più grandi consigli che ti possono dare: leggi tanto. Leggi più libri che puoi perché quello che legge ti aiuta ad acquisire una capacità di parlare e scrivere enorme. In parte i libri aiutano anche a scrivere belle poesie. Comunque la maestra che avevo io (e che avrai anche tu) di temi molto difficili ne dà pochi. I temi li corregge  in base alla lunghezza, al contenuto, alla calligrafia e guarda molto gli errori grammaticali. I lavori che mi piacevano di più erano i temi liberi perché potevi trattare un argomento a piacere anche di fantastico (e qui viene sempre in aiuto la lettura). Spero di esserti stato d'aiuto con i miei consigli. Buona fortuna! Auguri per il nuovo anno!!