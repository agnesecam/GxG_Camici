Ciao Stella! Come stai? Da me va tutto alla grande e l’altro giorno, mentre guardavo le mail vecchie, mi sono ricordata di ciò che mi avevi chiesto; e quindi eccomi qui a scriverti dei consigli per avere successo nei temi! Prima di tutto devi sapere che il prof. Castelli è un po’ pazzo e a volte dà temi assurdi e stravaganti! Se devi descrivere qualcosa o qualcuno cerca di farlo in modo approfondito e con parole particolari. Inserisci anche molte metafore e similitudini: aiuteranno i lettori a visualizzare il personaggio nella propria mente! Inoltre, per fare dei temi un po’ alternativi, potresti provare a scrivere vedendo i fatti da un’altra prospettiva! Ti consiglio, inoltre, di non appesantire il testo con tanti “che” e di non fare frasi molto lunghe e complicate, ma di spezzarle in modo di non perdere il soggetto della frase. Ah! E quando fai una lista  di cose che hai fatto, non mettere sempre “e poi”, “dopo” “e quindi”ma sostituiscili con delle virgole e altri segni di punteggiatura. Spero che i miei consigli ti possono essere utili! La mia scuola è molto bella e farai molte esperienze divertenti ed educative. Incontrerai anche nuovi amici simpaticissimi! Spero il meglio per te! In bocca al lupo!