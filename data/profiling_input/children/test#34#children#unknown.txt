Cara Vittoria, come stai? Ho ricevuto la tua lettera e ci ho riflettuto sopra, spero di riuscirti a dare una risposta esauriente con questa mia. Innanzitutto sono felice che tu abbia deciso di iscriverti alla mia scuola e proverò a darti tutto l’aiuto possibile. Per quanto riguarda l’argomento di cui mi han scritto credo che ogni insegnante differisca nel metodo di valutazione e, proprio per questo motivo, non è facile elencare i punti che considerano importanti, d’altronde, come è giusto che sia, essi sono esseri umani, e come tali sono volubili, possono provare nel leggere il tuo testo, emozioni diverse da chiunque altro, sentirsi vicini o lontani dalle tue parole, identificarsi in ciò che hai scritto oppure non farlo. Detto ciò, comunque cercherò di darti dei riferimenti il più vicino possibile alla realtà di ciascun professore, per facilitarti. La prima cosa è, probabilmente, il contenuto. Non serve a nulla scrivere un tema ben fatto, con un lessico ampio e forme verbali corrette, se non si vede in ciò che si scrive, io penso che, per prima cosa, il tuo testo debba piacere a te, perché anche se magari non piacerà all’insegnante, per te è bello, e questa è la soddisfazione più grande. Come seconda cosa conta moltissimo la pertinenza alla traccia, che, a mio parere, è una delle cose più difficili, perché, spesso, queste ci stanno “strette”, e cerchiamo di interpretarle in modo differente, purtroppo, però, sono solo quelle, e non vanno interpretate, pensa qualche voto in meno.  Terzo punto, ovviamente, la grammatica, cosa che forse gli insegnanti prendono maggiormente in considerazione, e, anche se io penso che debbano dare più importanza al contenuto, influisce in gran parte nella valutazione; soprattutto stai attenta alla coniugazione dei verbi e all’ortografia. Come quarto punto su cui focalizzarsi, io direi il lessico, che aumenta di molto la qualità e la fluidità della composizione, la quale risulta più gradevole alle orecchie quindi rende una migliore prima impressione; cerca di non ripeterti, la cacofonia incide molto sul risultato dell’intera composizione. Come ultima cosa, cura gli aspetti stilistici, le rimanenti piccole cose, come la punteggiatura, di grande rilievo per dare maggiore impatto e una migliore enfasi al tutto, la calligrafia e l’ordine e soprattutto frase iniziale e frase finale, l’inizio e la conclusione di un tuo personalissimo percorso, che, oltre che agli insegnanti, serve anche a te. Con i miei migliori auguri