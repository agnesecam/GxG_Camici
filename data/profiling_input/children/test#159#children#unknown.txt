Ciao Chiara, come stai? Ho ricevuto la tua lettera e ti vorrei aiutare, ma non credo di poterti dare informazioni molto dettagliate. Visto che nella mia testa c'è quasi del tutto il vuoto nella parte del cervello dove si trovano i ricordi della quinta elementare, però cercherò di sforzarmi. Guarda, anch'io avevo un po' di paura ansia quando facciamo i lavori di scrittura e li facciamo abbastanza spesso: tutti i lunedì del mese (una cosa tremenda per i miei gusti) quando la nostra maestra, che tu conosci bene, ci dava i temi, io ero l'ultima ad iniziare a scrivere, però quando partivo non finivo più ed, alcune volte, arrivavo perfino ad otto pagine di parole e pensieri. Alla prima impressione la maestra Wanda (così si chiama, se non lo sapessi) ti sembra severa, però dopo diventa simpaticissima e ti racconterò tante storie di quand'era “vecchietta, vecchietta”, come se ora fosse tanto giovane. I compiti che odiavo di più erano quelli di raccontare cosa avevamo fatto durante le vacanze o nel fine-settimana. In quelli non riuscivo a tirar fuori delle belle idee, anche se i fatti erano successi uno o due giorni prima. Invece quelli che mi piacciono di più e che mi piacciono tutt'ora sono quelli di fantasia, quelli dove devi raccontare delle storie inventate da te su fate, maghi o draghi. Spero che saranno anche i tuoi temi preferiti. La maestra Wanda è fantastica... Ti aiuta sempre quando sei in difficoltà e ti dà dei buoni consigli per sapere la grammatica e come scrivere. Quando non capisci qualcosa è sempre pronta ad aiutarti. Qualche volta, quando ti dà il quaderno con il tema e lo corregge... Non vorrei continuare per spaventarti, però... non ti voglio lasciare con il dubbio. Vabbè stavo dicendo che certe volte quando il tema è pieno di errori, prende il quaderno e lo butta per terra. Ma io credo che a te non capiterà, perché sono sicura che ti vorrà bene come ha voluto bene a me. Adesso è il momento dei consigli... Il primo è quello di stare alla larga dalla scrittura illeggibile e dagli errori grammaticali. Il secondo, l'ultimo e il più importante è che non devi aver paura dei temi, perché dopo un po' di tempo ti piacerà farli come sta succedendo ora a me. Il testo è finito e sono sicura che te la caverai!!! Baci, baci!!! Angelica P.S. Dopo un po' di sforzi sono riuscita a ricordarmi qualche cosa della quinta.