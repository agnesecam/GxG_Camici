Caro Franco ho letto la tua lettera e ti voglio dire: non preoccuparti! La prof. Castelli non ti renderà la vita difficile, se tu ti impegni e non la prendi troppo sottogamba. Ma ti darò ugualmente i miei migliori consigli, che sono:  Stai molto attento alla struttura perché magari ti lasci trasportare via dal contenuto e non ti rendi conto che ci sono tante belle cose ma lo sviluppo della trama o di quel che è non è continuo. Fai descrizioni molto dettagliate perché secondo me quelle sono un punto di forza nei temi. Usa un lessico appropriato ma non troppo. Diciamo che nei temi in classe puoi utilizzare le parole che vuoi ma nei temi per casa non scrivere parole più sofisticate di quelle che usi in classe perché potrebbe sembrare che tu te lo sia fatto fare da un adulto. Prova a scrivere in maniera da non dire cose che si lasciano capire subito ma da lasciare sempre una nota in sospeso così che non assomigli a un libro di Fabio Volo che, senza offesa non mi piace molto come scrittore. Ora l’ultimo consiglio, ma anche il più importante: scrivi di te stesso. O meglio, descrivi le tue emozioni o quelle dei tuoi personaggi perché è davvero utile negli scritti assegnati dal professore. Ti auguro buona fortuna e spero che i miei consigli ti saranno utili. Baci