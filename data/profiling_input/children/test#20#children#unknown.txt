Cara Giulia, mi hanno detto che sei preoccupata per i lavori che dovrai fare in quinta elementare. Dicono che quella sia la classe più difficile, quella più dura da superare, quella in cui iniziano le interrogazioni orali, quella in cui si studia di più: sono tutte stupidaggini. Durante la quinta elementare, le maestre iniziano a prepararti per un percorso importantissimo, quello della scuola media; è la classe in cui vari fatti ti fanno diventare matura e varie occasioni ti aiutano a capire quanto sia importante la scuola. La tue future maestre ti insegneranno a scrivere bene, non è facilissimo, lo ammetto, e io non sono una professionista, sto ancora imparando, ma se ti impegni e studi le regole della grammatica come ti diranno di fare loro, sarà tutto più semplice. I temi più difficili, secondo me, sono quelli non personali, dove non mi sento libera di scrivere quello che penso, quello che immagino, ma solo quello che so.  Ti conosco, e so che sei una chiacchierona come me, le mie insegnanti non tolleravano il fatto che io non riuscissi a non distrarmi, ora l’ho imparato, non è affatto complicato, basta volerlo, come tutto del resto. Il consiglio che ti dò è di imparare ora a concentrarti per evitare un anno di note e rimproveri. Nonostante tutto, ti affezionerai alle tue maestre, come ho fatto io, l’ultimo giorno di scuola sarai triste perché le dovrai lasciare per iniziare una nuova avventura, ancora più faticosa, ma più divertente. Non aver paura per il domani, perché il giorno dopo, ti renderai conto che è stata solo un’ansia inutile. Scommetto che te la caverai.