Carissimo amico, tu non devi avere paura di iniziare la quinta elementare, anche io ho passato questo momento, avevo paura quando la maestra ci proponeva di fare un tema, tremavo come una foglia, nei primi minuti.  La mia maestra amava l’arte e dunque la quinta elementare è stata facile perché lei ha iniziato a “sottovalutare” le altre materie insegnandoci a dipingere e fare lavori con la creta. Io in quinta non ho fatto tanti temi e, così, quando ne facevamo uno ero sempre preoccupata e non allenata. Non mi ricordo molto bene i temi che ci facevano eseguire, però quelli che mi sono rimasti in mente sono: descrizione di un tuo amico di classe, oppure, le tue emozioni ad iniziare la quinta ecc… La mia maestra era severa, ma allo stesso tempo si rilassava molto; con lei i temi che mi sono piaciuti di più erano quelli di emozioni, come quelli dell’inizio e della fine della scuola, in quei temi mi potevo esprimere e potevo essere libera, viaggiare nei miei sogni e concentrarli su un foglio bianco, che, una volta scritto, sarebbe diventato colorato di sfumature, di pensieri e di sentimenti. Invece quelli che mi sono piaciuti di meno erano quelli delle descrizioni, mi condizionavo all’opinione degli altri ad ascoltare il mio tema in cui le persone descritte non erano giudicate come volevano gli altri. Io facevo errori soprattutto sulla grammatica e dunque, la maestra mi penalizzava soprattutto per questo, la grammatica era il mio incubo, non era il mio forte. La mia maestra mi consigliava di impegnarmi e, ogni volta che facevo qualche errore, ce lo faceva riscrivere per tutta una pagina. La mia maestra ci faceva stare sulle spine quando metteva i voti perché davanti a noi ci pensava tanto prima di darceli. Odiavo quei momenti. Posso dire chela mia calligrafia non era bellissima io me ne accorgevo soprattutto quando la osservavo per bene e quando la studiavo. Infine, caro amico, ti consiglio di studiare sempre e di impegnarti, dai il meglio di te e una volta che ti sarai messo in riga potrai spiccare tranquillamente il volo e goderti il tuo ultimo anno di elementari. Se puoi avvantaggiati i compiti, dimostra alle tue maestre che stai migliorando, così sarai sempre felice e sereno. Se seguirai i miei consigli e ti farai aiutare e consigliare ancora riuscirai a raccogliere buoni frutti dopo un anno bellissimo passato con le tue maestre e con i tuoi compagni. Ti auguro ogni bene e tutta la felicità del mondo. Ti voglio bene caro amico. In bocca al lupo. Ciao!