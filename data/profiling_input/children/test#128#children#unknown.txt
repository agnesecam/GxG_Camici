Caro amico, Solo ieri ho ricevuto la lettera che mi hai inviato due settimane fa! Sono molto contento che tu abbia scelto di iscriverti alla mia scuola e ti assicuro che non te ne pentirai, ho saputo che tu, come è stato per me, sei molto teso, ed emozionato ed hai molti dubbi. Mi hai scritto che ti servono informazioni sulla valutazione dei temi e, anche se non sono molto bravo, cercherò di aiutarti nel migliore dei modi. Ti raccomando di scrivere con una buona calligrafia, piccola e leggibile, spero che tu non faccia errori di ortografia perché in caso contrario, è necessario che ti tolga questo vizio che influisce molto sulla valutazione. Cerca possibilmente di scrivere utilizzando un buon lessico e impostando bene le frasi adoperando un buon italiano. Cura molto l’ordine e prima di eseguire qualsiasi tipo di tema ordina le tue idee e non dimenticarti mai di utilizzare la scaletta, un piccolo schema che ti aiuterà durante l’esecuzione della traccia facendoti evitare di andare fuori tema. Come ultima cosa ti voglio dire di fare attenzione all’orologio e di non scrivere molto, altrimenti il tema può diventare troppo pesante e noioso. Detta in questo modo sembra che un tema sia qualcosa di negativo, ma non lo è! Ti devi solo rilassare e lasciare andare la penna, vedrai che qualcosa scriverà! Buone cose e… ci vediamo a settembre! Ah dimenticavo! Non dimenticarti di divertirti quest’estate; goditi il sole e il mare finche puoi!