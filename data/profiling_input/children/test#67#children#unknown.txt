Caro Enrico, io alle elementari non facevo compiti scritti tranne che i temi. All’inizio più che temi facevamo “storie inventate”. Nella terza iniziarono a comparire i temi (da noi chiamati “testi”) Solitamente ci davano dei testi a piacere ma in qualche caso ci davano delle tracce. Mi ricordo che “Descrivi il tuo migliore amico” mi  suona banale avevo utilizzato la medesima traccia in un tema a piacere. Questo non mi è piaciuto ed ho avuto difficoltà ad evitare di rifarlo identico. Ma una cosa che è stata secondo me  la più difficile sono state le lettere di saluto alla fine delle elementari che avevano quasi tutte lo stesso identico schema. Altre due tracce che mi ricordo bene e che mi sono piaciute erano: “La prima volta in cui mi sono sentito grande”, nel quale ho scritto di quando avevo fatto un racconto di cento pagine, l’altro aveva una traccia che non ricordo qualcosa tipo “L’evento più rilevante della settimana” nel quale ho scritto della mia prima visita dalla psicologa. Forse ti potrebbe infastidire il fatto che la maestra legga a voce alta i temi. A me comunque non dava alcun fastidio.  Purtroppo non ricordo nessun suggerimento che l amia maestra ha dato alla mia vecchia classe, oltre alla spiegazione di come si scrivono i temi alle medie. La mia maestra non ci ha mai scritto gli errori sul quaderno ma ci diceva cos’era sbagliato oralmente. La cosa che mi piaceva di più delle mie tre maestre (una di lettere, una di inglese e matematica e una di scienze) era il fatto che non mettevano né voti né note e la classe rimaneva ugualmente silenziosa e faceva sempre i compiti. Non posso dirti niente altro sui compiti scritti delle altre materie dato che non li facevamo. Io ti do un unico consiglio che vale per tutta la vita. Forse è un po’ banale ma mi ha aiutato parecchio: leggi più spesso che puoi.