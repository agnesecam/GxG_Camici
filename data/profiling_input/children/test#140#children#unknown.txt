Caro amico, ho ricevuto la tua richiesta d’aiuto. Ecco quelli che secondo me, sono degli utili consigli per svolgere un buon tema. Innanzitutto devi essere pertinente alla traccia Mentre scrivi il tema accertati sempre che le frasi e i concetti seguono la traccia che il professore ti ha assegnato o che hai scelto. Secondo punto, ma non meno importante, è il contenuto. Quando scrivi un tema scrivi in modo personale, non raccontare qualcosa che hai scopiazzato. Ricorda che i professori sanno qual è il tuo stile nello scrivere e capiscono subito se il tema che hai scritto è un copiato. Terzo punto, gli errori di ortografia, io ne so qualcosa. Spesso a causa degli errori orografici il voto che il tuo tema meriterebbe si abbassa. Mi raccomando, rileggi spesso ciò che scrivi; ricorda che la maggior parte degli errori ortografici nei temi sono di distrazione e si possono evitare. Quarto punto è un lessico appropriato. Non ripetere sempre le stesse parole o espressioni; amplia il tuo vocabolario, quando fai una descrizione usa gli aggettivi giusti e che non siano sempre gli stessi e banali. Il quinto e ultimo consiglio è quello che si potrebbe definire “ la ciliegina sulla torta”: una calligrafia chiara e bella da vedere. Ricorda che i professori devono riuscire a capire ciò che scrivi, non possono mettersi a decifrare lettera per lettera. In questo modo il tuo professore si concentrerà completamente sui contenuti del tuo tema e non perderà tempo a causa di una calligrafia illeggibile. Spero veramente che i miei consigli ti saranno utili nei temi che svolgerai prossimamente, tienili sempre a mente. Benvenuto alla scuola media e buon percorso scolastico, divertiti e studia.