Cara Martina, non ti spaventare, non devi aver paura della quinta elementare e soprattutto dei compiti che ti farà fare la maestra. E' molto comprensiva e se farai errori ti aiuterà a migliorare. Comunque ti conosco molto bene e so che sei molto brava. In quinta io ero tra le più brave e la maestra si complimentava sempre con me e non si arrabbiava per i piccoli errori di distrazione. Aiutava e dava consigli per migliorare ai miei amici non molto bravi. Non ci dava mai i compiti di scrittura noiosi e per questo a noi divertiva molto scrivere. I miei testi preferiti erano quelli in cui dovevamo essere bambine e bambini dell'antichità e descrivere la nostra famiglia, le nostre tipiche giornate, i nostri migliori amici, i lavori di quell'epoca e così via... A me divertivano molto e scrivevo sei o sette pagine. Quelli che odiavo di più, di compiti, erano quelli in cui mi dovevo descrivere, ma so che a te piaceranno tantissimo. Solo un consiglio: non fare arrabbiare la maestra dicendole che ha sbagliato qualcosa. Se sei molto timida, ti devi abituare a come corregge. Legge ad alta voce i voti, ti chiama alla cattedra ed esprime il suo giudizio. Questo è un altro motivo per prendere bei voti ed evitare figuracce o sgridate davanti ai compagni. Non ho altro da dire se non di goderti l'ultimo anno di pace e pochi compiti. Tanti saluti