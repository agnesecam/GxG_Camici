Caro amico della quarta, la quinta sarà un po’ più difficile perché ti devi preparare per crescere quindi ci saranno più temi e, se scriverai male le parole, dovrai riscriverle 30 o 50 volte in base all’errore che hai compiuto, o farci sette o otto frasi. Quando sono uscita da scuola l’ultimo giorno, è stato bruttissimo perché sentivo che qualcosa stava finendo e che il mondo si stava ribaltando perché da quel momento tutto sarebbe cambiato. Goditi tutto l’anno e non pensare a ciò che ti succederà poi, perché se no dopo ti sentirai in colpa. I miei compiti di scrittura sono stati difficili anche perché alcuni erano poesie, e io non sono mai stata brava ad inventarle. Gli ultimi tre giorni di scuola io non li ho mai vissuti interamente e spero che a te non succeda la stessa cosa. In quei tre giorni però mi sono resa conto che non sono mai riuscita a capire ciò che ci stavano dando le maestre e quindi non l’ho apprezzato, tu devi fare l’esatto opposto, devi capire che tutto ciò che ti danno ha un valore, anche la cosa più piccola che ti sembra insignificante. Ogni volta che scrivevo temi, dettati o compiti, la mia maestra mi diceva di scrivere chiaro e leggibile perché fin dalla prima elementare io non ho mai scritto con una bella calligrafia. Io non ho mai capito come ci correggevano i compiti in classe ma so come correggevano i compiti per casa perché li correggevamo insieme come tutti gli anni e cioè correggere gli errori con la penna rossa e scrivere sotto C. c. cioè Corretto in classe. Per me la quinta è stata un’esperienza unica ed un viaggio indimenticabile, ma è stata anche difficile perché dopo mi aspettava una cosa nuova e difficile: crescere. Spero che seguirai tutti i miei consigli e ricorda che la paura è una cosa psicologica e che ti basta dire << non ho paura e so di potercela fare>> e tutta la tua paura svanirà, credi in te e niente andrà male perché soltanto te puoi inventarti la paura.