Caro Francesco Augusto, posso capire la tua paura perché anch’io sono tesa quando comincia un compito scritto, ma mi faccio coraggio, supero questa piccola paura e penso solo a dare il meglio di me. Comunque, dopo aver svolto un compito scritto, nel quale sai di essere andato bene, ti senti fiero di te. Io avevo molta difficoltà nei compiti scritti di storia, e ancora adesso ne ho. Il motivo per cui avevo difficoltà è che quando mi mettevo a studiare non riuscivo a concentrarmi, poiché leggevo pensando ad altre cose, e successivamente pensavo di aver studiato bene mentre in realtà non avevo capito nulla. In quinta elementare, appena vista la traccia di un tema ho cominciato a scrivere senza fare pausa. La traccia era “Scrivi una favola ambientata in una cantina”. Il mio tema parlava di un’antica scopa parlante vissuta nel 1200 circa, che era stata al servizio di un re, poi di una bambina di circa cinque anni. Questa scopa, che si trovava in cantina, aveva fatto amicizia con il pupazzo di mio fratello, sempre in cantina, di quando aveva due anni, il suo nome è “Bunto”. Invece nel mio preferito ho preso sei poiché non avevo idee. La traccia era”Scrivi come pensi che sia la tua valutazione di quest’anno”. Io ho scritto una sola colonna dopodichè oltre a dire: i voti che mi aspettavo e il perché non sapevo cosa dire. All’inizio dell’anno la maestra ci faceva la scaletta alla lavagna e ci correggeva la brutta copia del tema, ma non era molto utile, perché non ci preparava ai temi delle medie, poichè nel primo tema senza la scaletta con l’autocorrezione abbiamo trovato tutti molta difficoltà. Io ora ti dico che il giorno prima del compito scritto devi ripassare molto bene,così quando comincia il compito sei meno teso, e, al momento del compito, non farti prendere dalla paura, ma dai il meglio di te. Al momento della correzione non devi arrabbiarti con te stesso se prendi un brutto voto, perché hai dato il meglio di te e di più non potevi fare. Mentre se prendi un bel voto sarai felice, ma soprattutto sarai molto fiero di te. I miei maestri, dopo che ciascun alunno aveva svolto la propria traccia, ritiravano i temi e il giorno dopo li riconsegnavano con il voto. Buona fortuna per il prossimo compito!!!