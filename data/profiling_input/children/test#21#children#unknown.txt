Cara Giulia,  ho saputo che andrai in quinta con le mie maestre ed hai soprattutto paura dei compiti d’ italiano che ti darà la maestra Rita. Ti volevo solo rassicurare perché non devi aver paura. Si, la maestra Rita non è simpatica e gioiosa, ma vedrai che i compiti non saranno difficili e riuscirai sicuramente a fare una bella figura. Sai anche io avevo delle difficoltà per esempio l’ortografia,facevo la “d” alta quanto la “o” ! Non sono riuscita subito con un po’di esercizio a risolvere il problema ma come vedi sono le medie. I miei testi andavano spesso fuori tema ed erano difficili da leggere, perché in mente non avevo una scaletta ma solo idee e bozze. Infatti l’italiano non era una materia in cui andavo forte mi piaceva più musica, motoria diciamo materie più semplici e piacevoli. Diciamo anche che alle elementari i temi d’italiano sono molto semplici. E poi vogliamo parlare dei compiti a casa!!! Quelli si che erano super facili, solo letture o analisi grammaticali. Inoltre a grammatica diventerai un asso perché la maestra Rita era spesso assente e ogni supplente ci faceva scrivere i tempi e i verbi all’indicativo. Una cosa che non mi piaceva per niente era che ci riempivano di compiti per casa e ci rimproveravano sempre; ma così ero già pronta per le medie. I temi erano molto liberi per esempio: scrivi un racconto di fantasia, un racconto giallo, un racconto horror… Il racconto che mi è piaciuto di più è stato quello di fantasia ed ho scritto ben 12 paggine; quindi non devi aver paura perché quando ti darà un tema che ti ispirerà vedrai che darai tutto e ti esprimerai benissimo ne sono certa!  Un altro motivo per cui non ti devi preoccupare e che siamo usciti quasi tutti con voti altissimi quindi stai calma. Comunque non starete troppo su italiano più che altro leggerete, farete lavoretti, dettati e correggerete i compiti, niente di che. La cosa di cui ti devi preoccupare di più è il carattere della maestra Rita perché si adira molto facilmente e prende decisioni molto in fretta. Alcuni consigli che ti potrei dare sono quelli di leggere spesso a casa, fare sempre i compiti e sembrare un angioletto davanti alla maestra in modo tale che ti metta un voto alto a comportamento.                                                       A presto bacioni