Oggi 26.6 ricevetti da Gorizia 5 pacchi, inviatemi dalla Beppina con vestiti, biancheria, musica ecc. è stata brava a spedire tutto così bene. Mi fu trattenuto un libro di d'Annunzio. Ieri fecero i fuochi [...] uso germanico, pagano. Uno stuolo di ragazzi andarono al porto ove stava accatastata una gran quantità di legna, frasche secche e diedero fuoco. Causa la grande umidità il fuoco non divampò come dovette. Ieri 3.7 feci una bellissima gita  con alcuni signori conoscenti, confinati s'intende, a Neusischen posizione splendida. Sabato fu la leva, furono dichiarati abili 3 goriziani e 2 triestini. E così tutti i momenti nuove leve e revisioni facevano presto anche i ciechi e storpi.