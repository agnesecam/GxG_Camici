Come un pugno nello stomaco senza preavviso.  Ha affrontato un tema praticamente impossibile da affrontare nel nostro periodo storico ed è riuscito a farmi commuovere come non succedeva da decenni.  Non ho memoria di un momento così coinvolgente e sconvolgente nella tv pubblica.  Ti fa pensare a come ci si sente dell’altra parte.  Gli stranieri e lo sfruttamento dei disperati. C’é gente che se ne approfitta.  E ci sono dei delinquenti. Vero. Ma provate a comprendere cosa debba significare per un essere umano non riuscire a trovare mai pace.... Mai una casa.   Una interpretazione come quella di Favino ti muove qualcosa dentro.  Se qualcosa dentro ce l’hai.  Grazie Rai. Grazie Baglioni.  Avevo dei pregiudizi su questo Festival.  Grazie per avermi dimostrato che ogni tanto è bellissimo sbagliarsi di grosso.