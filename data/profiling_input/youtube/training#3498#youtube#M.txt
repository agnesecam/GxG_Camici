Questa è la versione che finirà nei libri di scuola, poi c'è la verità.  Verità che non vede di certo gli USA come povere vittime degli eventi che nello sforzo di liberare il popolo siriano dalla tremenda dittatura di Assad, e per fermare l'IS, si ritrovano loro malgrado a collaborare col PKK . Basta con queste favolette.  Chi l'ha scritto questo testo? Obama in persona? E poi, vorrei capire da cosa deriva il tuo sconforto quando prospetti la possibilità che gli USA, dopo aver armato le "opposizioni" contro Assad, potrebbero essere costretti a sostenerlo nella sua posizione di leader in Siria in funzione anti IS, le tue espressioni hanno ben poco di neutro.  A che titolo gli USA avrebbero il diritto di stabilire quale governo è legittimo e quale no?  E' fin troppo facile intervenire a sostegno dei ribelli dopo averli creati, armati, finanziati e fomentati in rivolta contro un governo che non si piega ai tuoi interessi.  Poi, parli con una leggerezza disarmante della destituzione di Saddam dimenticando che l'invasione dell'Iraq fu decisa sulla base di accuse rivelatesi infondate. A quel punto chiunque avrebbe fatto marcia indietro scusandosi e assumendosi la responsabilità di un'azione tanto maldestra quanto violenta ma non gli USA che, oltre ad aver continuato a distruggere il paese, hanno portato avanti il programma imperialistico sovranazionale creando i presupposti per la nascita di un "nemico" che a quanto pare gli è utile per raggiungere diversi obiettivi. Signorina tu non hai filtrato un bel niente con la tua testa, hai solo riportato la versione ufficiale faziosa e propagandistica che è già stata ampiamente smentita dai fatti. Va bene essere preparati ma è altrettanto importante saper riconoscere le bugie che vogliono propinarci a tutti i costi.  Qui non si parla di studiare per un'interrogazione ma di capire la realtà in cui viviamo e se ti fermi alle fonti accreditate dal sistema puoi star sicura che sarai sempre molto lontana dalla verità. Mi auguro solo tu sia in buona fede.