In tema di mercato delle armi e ragioni primarie per cui tutto questo accade, è opportuno ricordare che il mercato delle armi è ciò che si definisce mercato secondario o parte di un indotto. Il mercato principale è quello degli idrocarburi, l'obiettivo diretto è destabilizzare le zone non americane di estrazione di idrocarburi (Iraq, Libia, Siria, e più in generale, medio oriente) fornendo armi a ribelli o a qualsiasi forma di opposizione ed utilizzando le loro ragioni politico culturali e religiose (vedi sopra); l'obiettivo principale dell'operazione è quello di mantenere alto il prezzo del petrolio e dei gas, rendendo impossibile o molto dispendioso (per via della guerra) l'approvvigionamento nelle zone arabe. In questo modo, si mantiene la leadership americana nel mercato del greggio e cosa più importante si protegge l'economia americana nel suo complesso, poiché è questo il vero fine, far si che i "petrodollari" non perdano valore. Per chiarire questo ultimissimo passaggio, ad oggi per acquistare petrolio gli stati mondiali operano le transazioni in dollari, ergo le banche americane ne hanno stampati negli anni molti di più delle risorse auree che detengono. Invero, attraverso il cambio, indirettamente hanno messo alle spalle dei petrodollari le risorse auree degli altri paesi, ma se per qualsiasi motivo si potesse acquistare petrolio ad esempio in euro, il dollaro si svaluterebbe drasticamente e il capitalismo crollerebbe. Da qui capirete perché ad esempio decisero di eliminare Gheddafi. Gheddafi, possedeva conti in Svizzera e tante attività in Europa. Per risparmiare sul cambio e non pagare pedaggio alle banche, dichiarò di voler accettare anche pagamenti in euro. Lo hanno fatto fuori senza pietà, meglio lui che gli States. Ah per coloro che si stessero chiedendo dell'Afganistan, vi consiglio di andare a verificare sulla mappa dove si trova questo paese. Infatti è proprio vicino ad una delle nazioni storicamente più nemiche dell'America. Un caso? No, è solo geopolitica.